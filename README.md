مقدمه
پروتکل‌های شبکه نقش مهمی در ارتباطات بین سیستم‌های کامپیوتری دارند. سوکت‌ها یکی از ابزارهای اصلی برای برقراری ارتباط در شبکه‌های کامپیوتری هستند. این پروژه به پیاده‌سازی دو قابلیت مهم با استفاده از سوکت در پایتون می‌پردازد: انتقال فایل و چت.
هدف پروژه
هدف این پروژه، ایجاد یک برنامه است که بتواند با استفاده از سوکت در پایتون، امکان انتقال فایل و چت را بین دو کامپیوتر فراهم کند. این برنامه باید قادر باشد:
1.	انتقال فایل از یک کامپیوتر به کامپیوتر دیگر.
2.	برقراری ارتباط چت بین دو کاربر.
معماری سیستم
این پروژه از معماری سرور-کلاینت استفاده می‌کند. یک کامپیوتر به عنوان سرور و دیگری به عنوان کلاینت عمل می‌کند. برای انجام هرگونه عملیاتی ابتدا باید سرور راه اندازی شده و یک کلاینت به آن متصل شود.
عملکرد و پیاده‌سازی
•	انتقال فایل: با استفاده از دستورات r  توسط دریافت کننده و سپس دستور s توسط ارسال کننده انتقال فایل آغاز شده(توجه داشته باشید که برای انتقال فایل ارسال کننده باید بعد از وارد کردن دستور s نام فایل را بصورت کامل بنویسد).
•	چت: با استفاده از دستور c توسط هردوکاربر چت آغاز شده و هردو طرف می توانند بصورت همزمان تبادل پیام کنند. 
•	توابع:
تابع send_file
این تابع برای ارسال فایل از سرور به کلاینت استفاده می‌شود. مراحل اصلی عبارتند از:
1.	دریافت نام فایل از کاربر: ابتدا کاربر می‌تواند نام فایلی را که می‌خواهد ارسال کند، وارد کند.
2.	ارسال نام فایل به کلاینت: نام فایل به صورت رشته‌ای ارسال می‌شود و توسط client_socket.sendall(filename.encode()) ارسال می‌شود.
3.	مدیریت پاسخ از سوی کلاینت: سرور منتظر می‌ماند تا کلاینت پاسخی برای نام فایل ارسال کند. اگر پاسخ OK باشد، ارسال فایل آغاز می‌شود؛ در غیر این صورت، عملیات متوقف می‌شود و پیامی به کاربر نمایش داده می‌شود.
4.	ارسال داده‌های فایل: فایل به بخش‌های کوچکتری تقسیم شده و به صورت بایت به بایت با استفاده از client_socket.sendall(data) ارسال می‌شود.
5.	نشانه‌گذاری پایان ارسال: پس از ارسال کامل فایل، یک نشانه (EOF) به عنوان نشانه‌ی پایان فایل ارسال می‌شود تا در طرف دریافت کننده شناسایی شود که فایل کامل دریافت شده است.
6.	مدیریت خطاها: در صورت بروز هر گونه خطا، اطلاعاتی در مورد خطا نمایش داده می‌شود تا کاربر بتواند بر اساس آن وضعیت خطا را اصلاح کند یا اقدامات لازم را انجام دهد.
تابع receive_file
این تابع برای دریافت فایل از کلاینت به سرور استفاده می‌شود و مراحل عملیاتی آن عبارتند از:
1.	دریافت نام فایل از کلاینت: کلاینت نام فایل مورد نظر برای ارسال را ارسال می‌کند. سرور با استفاده از client_socket.recv(buffer_size) نام فایل را دریافت می‌کند و آن را به رشته متنی تبدیل می‌کند.
2.	تایید دریافت نام فایل: سرور پس از دریافت نام فایل، به کلاینت یک پیام OK ارسال می‌کند تا کلاینت بداند که نام فایل دریافت شده است و امکان ارسال فایل فراهم است.
3.	دریافت داده‌های فایل: داده‌های فایل به بخش‌های کوچکتری تقسیم شده و توسط client_socket.recv(buffer_size) دریافت می‌شوند. سپس این داده‌ها در فایلی باز می‌شوند که نام آن با received_ و نام فایل اصلی است.
4.	شناسایی پایان فایل: برای شناسایی پایان فایل، در هر دسته داده دریافتی بررسی می‌شود که آیا EOF در آن وجود دارد یا خیر. اگر EOF در داده‌های دریافت شده ظاهر شود، به این معنی است که فایل به پایان رسیده است و عملیات دریافت متوقف می‌شود.
5.	مدیریت خطاها: همچنین در این تابع نیز هر گونه خطا به کاربر نمایش داده می‌شود تا بتواند در صورت نیاز اقدامات لازم را انجام دهد.
تابعchat 
یک برنامه چت متنی بین کاربر و سرور یا کلاینت استفاده می‌شود. این تابع با استفاده ازthreads، امکان ارسال و دریافت پیام‌ها به صورت همزمان را برای کاربر فراهم می‌کند. 
  send_thread به کمک تابع send_messages ساخته شده است. این تابع کاربر را از طریق ورودی کاربر به پیام‌هایی که می‌خواهد ارسال کند، راهنمایی می‌کند. تابع send_messages نیز در حلقه‌ای بی‌نهایت قرار دارد و تا زمانی که کاربر پیام "خروج چت" را در ورودی کاربر وارد نکند، ادامه می‌دهد.
با فراخوانی receive_thread.start() و send_thread.start()، هر دو نخ برای اجرا آماده می‌شوند و اجرای همزمان دریافت و ارسال پیام‌ها آغاز می‌شود. با فراخوانی receive_thread.join() و send_thread.join()، برنامه منتظر می‌ماند تا هر دو نخ به اتمام برسند و اجرای چت و همچنین برنامه به پایان برسد.
